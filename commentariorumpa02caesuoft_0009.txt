PRAEFATIO

CVM in Commentariis de Bello Civili C. Iuli Caesaris, item
ceterorum qui eos supplementis auxerunt, deficiant omnes
codices eius familiae cui notam integrae apposuit Carolus
Nipperdey, restat ut eis codicibus largius utamur qui, ut
interpolati, in recensendis commentariis de Bello Gallico
non nisi supplementi loco adhibendi videbantur. Quorum
e turba exstant melioris notae sex hi :

D = codex Laurentianus Ashburnhamianus 33, saec. X (alii
noni, alii undecimi esse iudicant).

F= codex Florentinus Riccardianus 541, saec. XI vel XII
ineuntis.

L = codex Mediceus Laurentianus 8 plut. 68, saec. X1—X11.

T= codex Paris. Lat. 5764 (Thuaneus), saec, XI.

U= codex Vaticanus 3324 (Ursinianus), saec. XI-XII.

V= codex vindobonensis 95, saec. XII exeuntis ¹.

Horum codicum cum satis constat nullum ex alio tran-
scriptum esse, tum lacunarum habita ratione vel luce clarius

¹ Adhibentur etiam quibusdam locis ubi veram servasse lectionem
videntur libri inferioris notae hi :
λ = codex Leidensis 38 D, saec. xn, ex Thuaneo transcriptus, non
numquam optime emendatus.
Δ = codex Dresdensis 122y saec. X1V‚ qui ab L pendet, ex D cor-
rectus videtur.
δ = codex Dresdensis 83, saec. xw, ab D pendens.
Ceteri recentioris aetatis vel inferioris notae codices ita perscripto
plerumque nomine significantur ut facile agnoscantur.

