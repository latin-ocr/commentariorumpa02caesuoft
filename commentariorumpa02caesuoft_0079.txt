DE BELLO CIVILI LIB. II

His rebus gestis Curio se in castra ad Bagradam recipit 26
atque universi exercitus conclamatione imperator appellatur
posteroque die Uticam exercitum ducit et prope oppidum
castra ponit. Nondum opere castrorum perfecto equites ex 2

5 statione nuntiant magna auxilia equitum peditumque ab
rege missa Uticam venire3 eodemque tempore vis magna
pulveris cernebatur et vestigio temporis primum agmen erat
in conspectu. Novitate rei Curio permotus praemittit 3
equites qui primum impetum sustineant ac morentur 3 ipse

10 celeriter ab opere deductis legionibus aciem instruit. Equi- 4
tesque committunt proelium et prius quam plane legiones
explicari et consistere possent tota auxilia regis impedita ac
perturbata, quod nullo ordine et sine timore iter fecerant, in
fugam coiciunt equitatuque omni fere incolumi, quod se per

15 litora celeriter in oppidum recipit, magnum peditum nume-
rum interficiunt.

Proxima nocte centuriones Marsi duo ex castris Curionis 27
cum manipularibus suis XXII ad Attium Varum perfugiunt.
Hi sive vere quarn habuerant opinionem ad eum perferunt, 2

20 sive etiam auribus Vari serviunt—nam quae volumus et
credimus libenter, et quae sentimus ipsi reliquos sentire
speramus—confirmant quidem certe totius exercitus animos
alienos esse a Curione maximeque opus esse in conspectum
exercitum venire et colloquendi dare facultatem. Qua 3

25 opinione adductus Varus postero die mane legiones ex
castris educit. Facit idern Curio, atque una valle non
magna interiecta suas uterque copias instruit.

Erat in exercitu Vari Sex. Quintilius Varus, quem fuisse 28
Corfini supra demonstratum est. Hic dimissus a Caesare

30 in Africam venerat, legionesque eas traduxerat Curio quas
superioribus temporibus Corfinio receperat Caesar, adeo ut

11 que post Equites del. Vascoscmus 12 explicari et β : expli-
caret ut D' 14 se ante coiciunt add. X: del. Elberlz'ng 23 in
conspectum λ t in conspectu X 24 exercitum X: exercitus

Meusel 30 Curio, quas Aldus: quas Curio β : quas D'

