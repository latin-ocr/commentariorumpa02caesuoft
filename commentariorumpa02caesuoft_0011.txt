PRAEFATIO

Gronovio scribit, vix credi posse, quam pauca bonae notae
inde deprompserit. Deficit in c. xxxin. B. Africani.'

Hunc Aluredus Holder cum in Belgis frustra quaesisset
Londini in Museo Britannico repertum collatumque dicit
se fratrem germanum codicis Ashburnhamiani agnovisse.
Quem cum diligentissime in libris de Bello Civili contulisset,
ipse in libris de Bello Alexandrino et de Bello Africano
quoad exstat totum perlegi, quae notanda videbantur
notavi, admiratus quam recte de hoc codice iudicasset
olim Heinsius.

Ceterorum praeter hunc librorum lectiones ex eis quas
commemoraverunt Duebner, Kraner, Hoffmann, Kuebler‚
Woelfflin, Meusel, Menge, Holder quique hos adiuverunt
excerpsi: a quibus tanta diligentia excussi sunt libri ut vix
uno alterove loco adhuc dubites quid in unoquoque scri-
ptum vel sit vel esse videatur. In primis ab eo cui Bellum
Hispaniense recognoscendum erat habenda est et referenda
gratia Bernardo Kuebler‚ qui emendationes et coniecturas
summi viri Theodori Mommsen plurimas a se privatim
receptas pie curaverit ut integras publici iuris faceret.

De ratione huius editionis ea quae breviter ad partem
priorem praefatus sum non opus erat repetere nisi ut
dicerem me etiam magis (siquidem potui) voluisse in his
libris integram servare codicum memoriam, ubi ipse Caesar
nudam illam rectamque orationem minus curasse videretur,
ceteris vero sermonem usque corruptiorem alii ex alio

tradentibus normam qualemcumque tibi finxisses Caesaria-
nam frustra adhiberes.

RENATvs Dv PONTET.

Scribebam Ventae Belgarum mense Decembri A. S. Mocccc.

